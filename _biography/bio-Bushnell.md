## Σύντομη βιογραφία του Nolan Bushnell

Ο Nolan Bushnell, γεννημένος το 1943 στην Καλιφόρνια, είχε από μικρή ηλικία ένα μεγάλο ενδιαφέρον για τα Arcade παιχνίδια. Το 1961 γράφτηκε στο γενικό πανεπιστήμιο της Utah και αργότερα πήρε μετεγγραφή για το Μηχανολογικό πανεπιστήμιο της Utah όπου και σπούδασε ως ηλεκτρολόγος μηχανικός. Στα εργαστήρια του πανεπιστήμιο ωστόσο βρισκόταν το πρώτο παιχνίδι στην ιστορία, το “Space-war!” όπου ο Bushnell έπαιζε τακτικά με τους συμφοιτητές του.
Παράλληλα με το πανεπιστήμιο ο Bushnell δούλευε σε ένα πάρκο αναψυχής ως διευθυντής των παιχνιδιών. Εκεί βλέποντας τον κόσμο να δίνει λεφτά για να παίξει σε ένα από τα παιχνίδια με την ελπίδα να νικήσουν και να επιβραβευτούν είχε την ιδέα που άλλαξε τον κόσμο όπως τον ξέρουμε. 

Συνδύασε την εμπειρία του από το πανεπιστήμιο με το “Space-war!” και την εμπειρία από το πάρκο αναψυχής και δημιούργησε την πρώτη καμπίνα παιχνιδιών, με το παιχνίδι “Computer-space”. Παρόλο που το παιχνίδι αυτό δεν ήταν μια εμπορική επιτυχία, ήταν πρωτοποριακό και έθεσε σε κίνηση την βιομηχανία βιντεοπαιχνιδιών.

Ο Bushnell χωρίς να απογοητεύεται με την αποτυχία του και με την βοήθεια του συμφοιτητή και φίλου  Ted Dabney συν-ίδρυσε την εταιρία Atari το 1972. Δύο χρόνια μετά την ίδρυση της εταιρίας ο Bushnell δημιούργησε το πασίγνωστο βιντεοπαιχνίδι “Pong”. Αυτή ήταν και η δικαίωση της επιμονής του Bushnell διότι μέσα σε δυο χρόνια η Atari τριπλασιάστηκε σε αξία και πλέον ήταν από τις μεγαλύτερες εταιρίες στον χώρο των ηλεκτρονικών ειδών. Ωστόσο με την μαζική ανάπτυξη της βιομηχανίας των βιντεοπαιχνιδιών η Atari βρέθηκε σε πολλές δικαστικές διαμάχες για πνευματικά δικαιωμάτα. Με την δημιουργία του Computer Space και της πρώτης Arcade καμπίνας η Atari προσπάθησε να παντεντάρει τον χειρισμό της καμπίνας αλλά και τα γραφικά τα οποία χρησιμοποιούσε. Ωστόσο ο δικηγόρος Ralph Oman αρνήθηκε να το νομιμοποιήσει διότι "δεν είχε αρκετά προτότυπο γραφικό περιβάλλον και σύστημα ήχου". Αυτό μαζί με πολλές παρόμοιες περιπτώσεις από άλλες εταρίες σαν την Atari, που προσπαθούσαν να κάνουν το ίδιο, έφερε την απόφαση από το δικαστήριο να μην είναι ευνοΐκή για την Atari.

Μια ακόμη ενδιαφέρουσα υπόθεση για την Atari ήταν η δίκη ενάντια στην Magnavox, στην οποία η δεύτερη μύνησε την Atari για παραβίαση της παντέντας του Magnavox Odyssey. Το Magnavox Odyssey ήταν η πρώτη εμπορική οικιακή κονσόλα βιντεοπαιχνιδιών στον κόσμο. Παρουσιάστηκε για πρώτη φορά τον Απρίλιο του 1972 και κυκλοφόρησε τον Αύγουστο του ίδιου έτους, προηγούμενη του Atari Pong κατά τρία χρόνια. Πρόκειται για μια ψηφιακή κονσόλα παιχνιδιών, αν και λανθασμένα πιστεύεται ότι είναι αναλογική, λόγω της χρήσης αναλογικών κυκλωμάτων για την υλοποίηση της εξόδου βίντεο, καθώς και του αναλογικού χειριστηρίου που συνόδευε την κονσόλα. Η Magnavox ισχυρίστηκε ότι η Atari με το βιντεοπαιχνίδι Pong παραβιάζει την διαδραστικότητα του ψηφιακού ping-pong που παρείχε η κονσόλα της. Ωστόσο η υπόθεση λύθηκε όταν η Atari συμφώνησε να πληρώσει την Magnavox για να αγοράσει τα δικαιώματα χρήσης του ψηφιακού ping-pong 

 

