## Σύντομη βιογραφία του Nolan Bushnell

Ο Nolan Bushnell, γεννημένος το 1943 στην Καλιφόρνια, είχε από μικρή ηλικία ένα μεγάλο ενδιαφέρον για τα Arcade παιχνίδια. Το 1961 γράφτηκε στο γενικό πανεπιστήμιο της Utah και αργότερα πήρε μετεγγραφή για το Μηχανολογικό πανεπιστήμιο της Utah όπου και σπούδασε ως ηλεκτρολόγος μηχανικός. Στα εργαστήρια του πανεπιστήμιο ωστόσο βρισκόταν το πρώτο παιχνίδι στην ιστορία, το “Space-war!” όπου ο Bushnell έπαιζε τακτικά με τους συμφοιτητές του.
Παράλληλα με το πανεπιστήμιο ο Bushnell δούλευε σε ένα πάρκο αναψυχής ως διευθυντής των παιχνιδιών. Εκεί βλέποντας τον κόσμο να δίνει λεφτά για να παίξει σε ένα από τα παιχνίδια με την ελπίδα να νικήσουν και να επιβραβευτούν είχε την ιδέα που άλλαξε τον κόσμο όπως τον ξέρουμε. 

Συνδύασε την εμπειρία του από το πανεπιστήμιο με το “Space-war!” και την εμπειρία από το πάρκο αναψυχής και δημιούργησε την πρώτη καμπίνα παιχνιδιών, με το παιχνίδι “Computer-space”. Παρόλο που το παιχνίδι αυτό δεν ήταν μια οικονομική επιτυχία, ήταν πρωτοποριακό και έθεσε σε κίνηση την βιομηχανία βιντεοπαιχνιδιών.

Ο Bushnell χωρίς να απογοητεύεται με την αποτυχία του και με την βοήθεια του συμφοιτητή και φίλου  Ted Dabney συν-ίδρυσε την εταιρία Atari το 1972. Δύο χρόνια μετά την ίδρυση της εταιρίας ο Bushnell δημιούργησε το πασίγνωστο βιντεοπαιχνίδι “Pong”. Αυτή ήταν και η δικαίωση της επιμονής του Bushnell διότι μέσα σε δυο χρόνια η Atari τριπλασιάστηκε σε αξία και πλέον ήταν από τις μεγαλύτερες εταιρίες στον χώρο των ηλεκτρονικών ειδών. Ωστόσο ο  Bushnell ήθελε να αναπτύξει περισσότερο την Atari το 1976 την έβαλε στο χρηματιστήριο με την Warner Communications να αγοράζει την πλειοψηφία των μετοχών της. Στην εξαγορά της Atari από την Warner Communications ωστόσο διαφωνούσε ο συν-ιδρυτής της Dabney όπου και ο Bushnell ανάγκασε να παραιτηθεί.

Μετά την είσοδο στο χρηματιστήριο η Atari δημιούργησε το Video Computer System(1977). Ο Bushnell ωστόσο είχε την ίδια μοίρα με τον συν-ιδρυτή της Atari και μετά από αρκετές διαφωνίες με την Warner Communications αναγκάστηκε να παραιτηθεί. Ο Bushnell χαρακτηρίστηκε ως ο πατέρας της βιομηχανίας βιντεοπαιχνιδιών και η Atari η πρώτη εταιρία που έφερε τα βιντεοπαιχνίδια στο σπίτι με την κονσόλα Atari 2600.

